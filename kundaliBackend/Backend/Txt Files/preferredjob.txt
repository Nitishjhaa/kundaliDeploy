
1. अश्विनी का कारकत्व : घोड़ों से सम्बन्ध रखने वाले लोग, घुड़सवार, घोड़ों के व्यापारी, आधुनिक परिप्रेक्ष्य में वाहन सम्बद्ध लोग, सेनापति, यूथपति, शरीर की चिकित्सा करने वाले (PHYSICIAN) नौकर, सेवक, अधीन काम करने वाले लोग, रूपाजीवी अर्थात् सुन्दरता से रोजगार कमाने वाले, अभिनेता, मॉडल वगैरह, सलाहकारी का रोजगार करने वाले, कमीशन पर काम करने वाले, यात्रा आयोजित करने वाले, जेवरात या फैशन की वस्तुओं वाले, कृषिकर्म करने वाले आदि अश्विनी के अधीन हैं।

2. भरणी : रक्त व मांस से सम्बन्धित लोग, अर्थात् रक्तपरीक्षक, खून बहाने वा, हिंसक प्राणी या मनुष्य, हत्यारे, जल्लाद, कसाई, मांस काटने वाले, मारपीट, बदमाशी, आतंक, फैलाने वाले लोग, पुलिस, कस्टम आदि विभाग, भूसा, भूसे वाले अनाज, नीच कुल व स्वभाव के लोग, सर्वथा तमोगुणी लोग, क्रूर तान्त्रिक, शवसाधना करने वाले, शव परीक्षा करने वाले लोग भरणी के कारकत्व में हैं। शारीरिक कष्ट या हानि पहुँचाने वाले विषादि पदार्थ भी इसके अन्तर्गत होने से दवा आदि का विपरीत प्रभाव भी इसी के अन्तर्गत है। शस्त्र, अस्त्र, वकील, मुकद्दमा, कोर्ट-कचहरी, भी इसी के अन्तर्गत हैं।


3. कृत्तिका : अग्नि कार्य करने वाले, सुनार, लुहार, ढाबा, रेस्तराँ, तन्दूर चलाने वाले, रंगरेज, कांच का काम करने वाले, ज्वलनशील पदार्थ, गैस, तेजाब आदि से काम करने वाले यज्ञ करने-कराने वाले, ईंधन व्यापारी, विशेषज्ञ, सलाहकार, सफेद फूलों वाले पदार्थ, खजाने में काम करने वाले, गुप्त धन, लॉकर रूम, बड़ी तिजौरी, भूगर्भगृह, सुरंग, सब-वे (Sub-way) गटर, मेनहॉल, कुआँ, गुफा, नाई, ब्यूटी सैलून, भाषा शास्त्री, व्याकरण जानने वाले, बर्तन बनाने वाले पुरोहित, ज्योतिषी, खान में काम करने वाले, खान प्रदेश, खुदाई करने वाले स्थान, श्मशान, रसोई आदि का कारकत्व कृत्तिका के अधीन है।

4. रोहिणी : वचन के पक्के लोग, सच्ची प्रतिज्ञा करने वाले, व्यापारी लोग, व्यापार स्थान, राजा या राज्य प्रबन्ध से युक्त बड़े अधिकारी, मेहनती व लगनशील लोग, योग साधना, ड्राइवर गाड़ी चलाने वाले, ट्रासंपोर्टर, पशु, बड़े महत्वपूर्ण व शक्तिशाली लोग, पानी में रहने वाले जीव, खेती बाड़ी करने वाले, पर्वतीय या जंगली प्रदेश, बड़े धनाढ्य लोग, फैशन के कपड़े बनाने वाले लोग रोहिणी के अधीन हैं।

5. मृगशिरा : खुशबू, सेंट, परफ्यूम, वस्त्र, पानी से उत्पन्न पदार्थ, मोती, मूंगा, कमल आदि फूल, फल, रत्न, वनवासी लोगों का समुदाय, वन्य पदार्थ, पक्षी, पशु, शराब पीने पिलाने वाले व विक्रेता, संगीत कुशल लोग, गायक, गायन की समीक्षा करने वाले, कामुक लोग, सन्देश वाहक, नकल नवीस, लम्बी समुद्री या दूर प्रदेशों की यात्राएँ, भवन निर्माण, बड़े सुन्दर भवन, वास्तुविद्, अर्किटेक्ट, भवन निर्माण सामग्री आदि मृगशिरा के अधीन हैं।

6. आर्द्रा : उग्र स्वभाव, कठोर भाषण, दबंगपन, हेकड़ी से काम निकालने वाले, वधिक, परस्त्री लोलुप, स्त्री व्यवसायी, चतुर, चालाक, ठग, फूट डालने में कुशल, भूसा, भूसे वाले अनाज, गेहूँ चावल आदि। मन्त्र प्रयोग करने वाले, कार्य सिद्धि के लिए तान्त्रिक क्रियाएँ करने वाले, भूत प्रेत वश में रखने वाले, तिलिस्म, जादू, मैस्मेरिज्म, हिप्नोटिज्म करने वाले, शातिर व ठंडे बदमाश, हथियारों के व्यवसायी, सैनिक, अन्याय के विरोधी, योद्धा, घेराबन्दी करने वाले, सन्धि करने वाले, मध्यस्थ, रस पदार्थ अर्थात् फ्रूटजूस, शराब, आसव, स्क्वैश बनाने वाले, रसविक्रेता, पानी के व्यवसाय आदि आर्द्रा के अधीन हैं। अपि च वस्तु या वस्त्रादि को साफ करने वाले ड्राईक्लीनर, धोबी, शल्यचिकित्सक आदि भी इसी के अन्तर्गत हैं।


7. पुनर्वसु : केशसज्जा करने वाले, वास्तुकार, भेंट गिफ्ट बनाने वाले या व्यवसायी, वाहन कारीगर, अनाज के उत्पादन बनाने वाले (Food- Producers) सत्यवादी, दानी, सच्चरित्र, परस्त्री या परधन से परहेज करने वाले, कुलीन, बुद्धिमान, यशस्वी, धनी, व्यापारी वर्ग, अच्छे पद पर कार्य करने वाले, दस्तकार या हाथ के कारीगर, चित्रकार, डिजायनर आदि पुनर्वसु के अधीन हैं।


8. पुष्य : जौ, गेहूँ, गुड़ चीनी के उत्पादन व व्यवसाय, जंगलातों का व्यवसाय, सचिव, सलाहकार, मन्त्री, मछुआरे, गोताखोर, राजनैतिक या प्रशासनिक क्षमता व पदवी वाले, प्रशासक, साधु लोग, यज्ञ व कर्मकाण्ड करने कराने वाले, रोजगार देने वाले, विवाह करवाने वाले, पुष्य के अन्तर्गत हैं।


9. श्लेषा : झूठे, जुआरी, वायदा व्यापारी, शेयर सट्टा करने वाले, ध तु व्यवसायी, दवा निर्माण कार्य, कैमिस्ट, मुकद्मा, विवाह कराने वाले, व्यापारी, रत्न व्यवसायी, कृत्रिम वस्तुएं बनाने वाले, नकलची, फोटो व्यवसायी, फोटो स्टेट, जड़ी बूटी व्यवसाय, फल, सर्पपालक, सर्प साधने वाले, जहरीले जन्तुओं को पालने वाले, ठग, शल्य चिकित्सक, चिकित्सकीय जाँच करने वाले, मोटे अनाज के व्यवसायी आदि श्लेषा के अधीन हैं।


10. मघा : कृषि, व्यापार, पशुपालन, प्रसूतिशाला, परिवार नियोजन के शल्यचिकित्सक, बांझपन चिकित्सक, युद्ध का सामान बेचने वाले, गाने बजाने, नाचने वाले, बड़े ग्रामपति, बस्ती बसाने वाले, भूमि व्यवसायी, कॉलोनाइजर, स्त्रियों से द्वेष करने वाले, मांसभक्षी, मांस व्यवसायी इसके अधीन हैं।


11. पूर्वा फाल्गुनी : लोकप्रियता हासिल कराने वाले कार्य, गीतकार, संगीतकार, गायक, कवि, चित्रकार, व्यापारी, सूत की वस्तुएँ बनाने वाले, नमक बनाने या बेचने वाले, शहद, मुरब्बा बेचने वाले, तेल व्यवसाय, बालकों को शिक्षित करने वाले, मांस विक्रेता, वकील, फैसला करवाने वाले, अग्निकर्म करने वाले आदि लोग पूर्वा फाल्गुनी के अधीन हैं।


12. उत्तरा फाल्गुनी : वास्तुवेत्ता, भवननिर्माता, विवाह करवाने वाले, कर्मकाण्डी, विद्यार्थी, कोमल अन्न व्यवसायी, सच्चरित्र लोग, ईमानदार, राजा, धनाढ्य लोग, विद्या या धन का प्रदर्शन करने वाले लोग इस नक्षत्र के अधीन हैं।


13. हस्त : वस्त्र व्यवसाय, आभूषण व्यवसाय, चोरी के काम, बड़े वाहनों का व्यवसाय, चित्रकार या अन्य कारीगर, शिल्पी, व्यापारी, वेदज्ञ लोग, वास्तु व्यवसाय, धन का लेन-देन, चावल आदि अन्न, सूखे मेवे आदि हस्त के अधीन आते हैं।


14. चित्रा :भवन मिस्त्री, कारीगर, दस्तकार, मरम्मत करने वाले, बनाने वाले, रत्नों के पारखी, खुशबू बनाने वाले, लिपिकार क्लर्क, वस्त्र रंगने वाले, गणित या हिसाब किताब करने वाले, एकाउन्टेंट, शल्य चिकित्सक, जुलाहे, वस्त्र निर्माता, कीमती अनाज व्यवसाय, अमीरों का सामान विक्रय आदि चित्रा के अधीन हैं।


15. स्वाति : पशु, पक्षी, घोड़े, वाहन, गैस पंक्चर लगाना, पैट्रोल व्यवसाय, तपस्वी, कुशल व्यापारी, जंगली जानवरों को सधाना, कृषि, भण्डार करना, तेजी आने पर बेचना, हवाई यात्रा, वातानुकूलन, यात्रा करना आदि स्वाति के अधीन है।


16. विशाखा : लाल फूल, लाल फल, सेव, आलू बुखारा आदि, तिल, मूंग, दाल व्यवसाय, कपास या कपास से निर्मित पदार्थ, चना, भट्टी पर काम करने वाले, विवाद निपटाने वाले, लेखक, नृत्य-संगीत, वस्त्र आभूषण व्यवसाय, धान्यसंग्रह आदि विशाखा के अधीन हैं।


17. अनुराधा : सन्धिविग्रह कराने वाले, वास्तुकर्म करने वाले, नेता, परिहास कुशल, मनोरंजक कार्य करने वाले, यात्राप्रिय, सर्दी में पैदा होने वाली फसलें, गुड़, चीनी आदि, पार्टीबन्दी करने वाले, यूनियन लीडर आदि अनुराधा के अधीन हैं।


18. ज्येष्ठा : संग्राम कौशल, मार्शल आर्ट सिखाना, परधन छीनने की कला, राजा लोग, सेनापति, पत्थर पर खुदाई करके उकेरने वाले, हथियार, डेयरी उद्योग, पानी के कार्य आदि इसके अधीन हैं। साथ ही वस्त्राभूषण, खुदाई, मेल-जोल व समझौता करवाना आदि भी इसी के अन्तर्गत हैं।


19. मूल : कृषि, व्यापार, युद्ध, चिकित्सा, लेखन, नृत्यकला, फल फूलों का व्यवसाय, बीजों का व्यवसाय, धन व्यवसाय, ब्याज के कार्य इसके अन्तर्गत हैं।


20. पूर्वाषाढ : समुद्री यात्रा, नाव, मर्चेण्ट नेवी, पानी के जन्तु मछली आदि, पुल बनाना, पानी का ब्यवसाय, कोल्ड ड्रिंक व्यवसाय, पानी में पैदा होने वाले पदार्थ, धन विनिवेश व्यवसाय, फूलों व फलों का व्यवसाय ये सब पूर्वाषाढ के अधीन हैं।


21. उत्तराषाढ : कुश्ती, द्वन्द्व युद्ध, हाथी घोड़ों का व्यवसाय, वाहन व्यवसाय, देवताभक्ति, पेड़ पौधों से प्राप्त पदार्थ, टिम्बर मर्चेण्ट, युद्धकलाएँ, फैशन के सामान, बड़े उद्योग चलाना आदि इसके अन्तर्गत हैं।


22. श्रवण : चालाकी, ठगी, भगवान की भक्ति, सलाहकारी, दवा, बस्तियाँ बनवाना, विशेषज्ञ, अध्यापक, कानों की चिकित्सा, कथा वाचन, प्रवाचक (Reader) प्राफेसर, वेद अध्यापन, शास्त्रों का अर्थ जानना, धार्मिक कार्य आदि श्रवण के अन्तर्गत हैं।


23. धनिष्ठा : वाहन, वस्त्र, दवा व्यवसाय, सैक्स चिकित्सा, जनसेवक, धनाढ्य लोग, केशसज्जा, गहने बेचना, फैशन के सामान, गृहसज्जा के सामान आदि धनिष्ठा के अधीन हैं।


24. शतभिषा : मछुआरे, पशु पकड़ने वाले, मोती व्यवसायी, मूंगा या समुद्री पदार्थ (Sea-product) बेचने वाले, सूअर का मांस बेचना या उसके पदार्थ बेचना, धोबी, रंगरेज, शराब व्यवसाय, पक्षी पकड़ने वाले या शकुन विचार करने वाले, चिकित्सा, घुड़सवारी आदि इसके अन्तर्गत
हैं।


25. पूर्वा भाद्रपद : पशुपालन, हिंसाकर्म, नीचकर्म, ठगी, युद्धविद्या, सिखाना, मारपीट की शिक्षा देना, मांस विक्रय आदि पूर्वा भाद्रपद के अधीन हैं।


26. उत्तरा भाद्रपद : वास्तुविद्या, यज्ञ, दान, तपस्या, सन्यास, राजपद, चावल आदि या छिल्के के भीतर से निकलने वाले खाद्य पदार्थ, बादाम, काजू आदि का व्यवसाय, वाहन विद्या आदि इसके अधीन हैं।


27. रेवती : पानी से उत्पन्न पदार्थ, फूल, नमक, रत्न, शंख, मोती, सुगन्धित पदार्थ, व्यापार, नौका चालन, समुद्री यात्रा, मध्यम उद्योग आदि इसके अधीन हैं। नक्षत्रों के कारकत्व के आधार पर इन नक्षत्रों में तत्तत्कार्य करने चाहिएं।